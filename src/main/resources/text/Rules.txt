Uno dei punti di forza del gioco è sicuramente la semplicità delle regole, veramente alla portata di tutti. A inizio partita ogni giocatore riceve un set di quarantacinque vagoni treno del proprio colore, otto carte Treno e una carta Destinazione (queste ultime da tenere segreti agli avversari).

Obiettivo del gioco è essere il giocatore ad aver collezionato più punti a fine partita e i punti si guadagnano in tre modi differenti:

-prendendo il controllo delle linee ferroviarie che connettono le varie città sul tabellone;
-completando gli obiettivi delle carte Biglietti Destinazione (sapendo però che quelli non completati faranno perdere punti a fine partita);
-al termine della partita, il giocatore che avrà il controllo di più linee ferroviarie consecutive (ovvero chi otterrà la tratta più lunga) otterrà 10 punti bonus.

Ad ogni turno un giocatore deve:

-pescare una carta treno dal mazzo;
-scegliere se pescare un'altra carta treno, una carta obiettivo oppure, se dispone delle carte necessarie, prendere il controllo di una linea ferroviaria che connette due città;
-passare il turno al prossimo giocatore.

Per controllare una linea, bisogna giocare il numero di carte Treno relativo alla tratta desiderata e del colore della stessa;quindi, se si vuole controllare una linea composta da tre caselle rosse, si dovranno giocare tre carte rosse dalla propria mano.
Se la linea è di colore grigio allora potrà essere completata giocando le carte di un colore a scelta (purchè siano tutte dello stesso colore);
Se non si posseggono abbastanza carte Treno di un determinato colore per completare una linea, si possono giocare anche uno o più Jolly (se a disposizione), i quali possono rappresentare ogni colore;

Si prosegue così fino a quando ad uno dei giocatori non rimangono solo due vagoni (o meno) nella propria riserva. A questo punto, al termine del turno si passa al calcolo del punteggio finale.

Ai punti fatti occupando le linee durante la partita si sommano e si sottraggono quelli dei biglietti destinazione e si assegna il bonus al giocatore che ha realizzato la tratta più lunga.